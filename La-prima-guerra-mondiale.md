# La prima guerra mondiale

## Cause e inizio della guerra

- `Politiche`:
  - Rivendicazione dei territori dell'Alsazia e della Lorena da parte dei Francesi
  - Rivalità tra Austria e Russia per il predominio dei Balcani
  - Malcontento delle varie nazionalità all'interno dell'Impero austro-ungarico
  - Crisi dell'Impero Ottomano
  - Contrapposizione tra Triplice Alleanza (Germania, Austria e Italia) e Triplice Intesa (Gran Bretagna, Francia e Russia)
- `Economiche`:
  - Rivalità economica tra Gran Bretagna e Germania, quest'ultima aspirava al controllo dell'area centro-europea (la *Mitteleuropa*)
  - La necessità delle grandi potenze di rifornirsi di materie prime e di avere mercati per favorire lo sviluppo industriale
- `Militari`:
  - Politica militarista delle grandi potenze
  - Corsa agli armamenti degli Stati europei industrializzati
- `Culturali`:
  - Diffondersi del nazionalismo
  - Tesi razziste sulla necessità di salvaguardare l'identità nazionale
  - Darwinismo applicato alle relazioni internazionali, cioè la guerra fra Stati come lotta per la sopravvivenza
- `Occasionale`:
  - Uccisione a Sarajevo dell'erede al trono d'Austria, l'arciduca Francesco Ferdinando, e di sua moglie. Approfittando della situazione l'Austria dichiarò guerra alla Serbia il 28 luglio, dopo che la Serbia aveva rifiutato le richieste avanzate dall'Austria

Immediatamente dopo la dichiarazione di guerra dell'Austria si misero in moto le varie alleanze e si passò ad un conflitto europeo:
- `29 luglio`: mobilitazione della Russia
- `1 agosto`: la Germania dichiara guerra alla Russia
- `3 agosto`: la Germania dichiara guerra alla Francia, invasa attraverso il Belgio e il Lussemburgo
- `4 agosto`: la Gran Bretagna entra in guerra a fianco dell'Intesa

L'utilizzo dell'artiglieria rendeva inutili gli attacchi di fanteria, ma richiedeva sistemi di difesa efficaci, vennero scavate perciò le trincee. Si passò da una guerra di movimento a una di posizione.

## L'Italia in guerra

Allo scoppio della guerra l'Italia decise di rimanere neutrale in quanto le clausole dell'Alleanza prevedevano solo guerre difensive.

Si cominciò a parlare di un intervento contro l'Austria, che avrebbe consentito di ottenere Trento e Trieste. Si formarono così due schieramenti contrapposti:
- `Neutralisti`: composti dalla maggior parte della popolazione e dei parlamentari
- `Interventisti`: si dividevano in:
  - `Interventisti di destra`: erano convinti che la violenza bellica fosse un segno di vitalità della nazione. Fra i sostenitori si distingueva [Gabriele d'Annunzio][gabriele-d-annunzio]. Avevano come obiettivo la liberazione di Trento e Trieste dal dominio austriaco.
  - `Interventisti di sinistra`: secondo loro l'Italia si doveva alleare con l'Intesa. Fra i sostenitori si distingueva Benito Mussolini.

Gli interventisti erano nel complesso una minoranza, ma avevano il supporto del re e di molti giornali.

Il ministro degli Esteri `Sonnino` sottoscrisse in segreto il `Patto di Londra`, che prevedeva l'alleanza con l'Intesa e, in caso di vittoria, l'annessione all'Italia di Trento, Trieste, Sud Tirolo e altri territori.

Dopo aver creato un clima di tensione per portare l'opinione pubblica su posizioni interventiste, con quelle che vennero definite le `radiose giornate`, l'Italia entrò in guerra contro l'Austria-Ungheria il `24 maggio 1915`.

## La grande guerra

## L'inferno delle trincee

Durante tutta la prima guerra mondiale vennero utilizzate le trincee, antichissimo sistema difensivo delle guerre di posizione.

I soldati erano costantemente esposti all'esterno senza un riparo dalle intemperie. Le condizioni igieniche erano pessime, infatti ben presto le trincee furono invase dai topi e frequenti erano anche le epidemie.

La presenza della morte era una costante durante la guerra, con cui i soldati dovevano convivere e che, alla lunga, portò traumi e depressione fra di loro. Lo stato di angoscia tra l'ordine di assalto e l'effettiva esecuzione non faceva altro che peggiorare la situazione, in quanto molti sapevano che non ce la avrebbero fatta.\
Quindi alcuni preferivano essere fucilati per diserzione o suicidarsi piuttosto che andare all'assalto.

La guerra poteva rappresentare un gesto eroico e patriottico solo per i primi giorni per la maggior parte dei soldati.\
Gli unici per cui questi sentimenti rimasero furono gruppi come le *Stormtruppen* (truppe d'assalto) tedesche o gli Arditi italiani, impiegati per le azioni più rischiose.

La pressione psicologica era dunque il motivo per cui molti restavano a combattere.

## La tecnologia al servizio della guerra

### Gas

Inizialmente sotto forma di bombole che venivano aperte in direzione del vento e poi ordigni che venivano lanciati verso le trincee avversarie. Vennero utilizzati per primi dai Tedeschi.

Gli eserciti si dotarono presto di maschere antigas che, insieme alla non piena affidabilità dei gas, gli resero un'arma sempre più inutile.

### Altro

Le `autoambulanze` e la `radiofonia` furono due esempi di sviluppi stimolati dalla guerra.

Altri mezzi introdotto furono:
- `Aerei`: anche se poco venivano utilizzati per osservazioni dall'alto o per bombardamenti
- `Carro armato`: anche questo utilizzato di rado, fu preceduto dalle autoblindo, semplici autocarri rinforzati con una mitragliatrice
- `Sottomarini`: introdotti dai Tedeschi e utilizzati per colpire le navi nemiche o quelle che portavano rifornimenti ai nemici, come quelle statunitensi

## Il genocidio degli Armeni

Saliti al potere i Giovani Turchi, questi vedevano negli Armeni un popolo da perseguitare e, quando scoppiò la prima guerra mondiale, molti Armeni non vollero combattere contro i loro fratelli russi. Il governo decise quindi una eliminazione sistematica della popolazione armena.

Vennero organizzate deportazioni verso i confini dell'Impero, lontano da sguardi indiscreti. Non tutti però arrivavano a destinazione, e chi arrivava non sarebbe durato a lungo.

La stima dei morti è di circa un milione, ovvero la metà della popolazione armena al tempo.

Il genocidio venne successivamente negato, giustificando la loro morte come una semplice conseguenza delle condizioni precarie di ogni cittadino in tempo di guerra.

## I trattati di pace

I ministri dei Paesi vincitori si riunirono in una conferenza per la pace.

Il presidente degli Stati Uniti `Wilson` aveva proposto i `Quattordici punti` che avrebbero dovuto regolare i rapporti internazionali di lì in avanti secondo il principio di autodeterminazione dei popoli e la libertà dei mari.

Prevalse invece la proposta punitiva francese nei confronti della Germania, ottenendo così i territori dell'Alsazia e della Lorena. La Germania dovette cedere anche altri territori oltre a pagare una sanzione per i danni di guerra.

L'Italia ottenne dall'Austria il Trentino, l'Alto Adige, la Venezia Giulia e Trieste.

Dopo i trattati di pace molti Paesi ebbero reazioni violente o comunque di delusione.

L'Europa perse la centralità, infatti i veri vincitori furono gli Stati Uniti.

### Società delle Nazioni

Dopo la prima guerra mondiale venne istituita la Società delle Nazioni con lo scopo di regolare i rapporti internazionali ed evitare la guerra.

Questa organizzazione non ebbe però molto successo, anche in quanto gli stessi che la avevano proposta, gli Stati Uniti, non ne fecero mai parte.

[gabriele-d-annunzio]: https://github.com/alex-sandri/riassunti-italiano/blob/main/Gabriele-D-Annunzio.md
