# La rivoluzione russa

## L'Impero russo nel XIX secolo

La Russia dell'Ottocento era conservatrice e multinazionale.\
Ogni tipo di opposizione al regime zarista era vietata e solo il 5% della popolazione (aristocrazia, esercito, Chiesa e burocrazia imperiale) deteneva una qualche tipologia di potere.

Le campagne erano molto arretrate, vigeva ancora la servitù della gleba e le rivolte contadine erano molto frequenti.\
Le riforme attuate per eliminare la servitù della gleba non fecero altro che peggiorare la situazione.

La Russia conobbe un boom industriale verso la fine del XIX secolo grazie all'appoggio dei capitali stranieri e alle iniziative dello Stato.

Gli intellettuali russi si dividevano in due categorie:
- `Occidentalisti`: volevano imitare l'occidente, cioè importando il capitalismo e la democrazia
- `Slavofili`: per loro la Russia doveva sfruttare il suo ritardo storico evitando gli errori commessi da altri prima di loro. Lo sviluppo non sarebbe partito dalla borghesia o dal proletariato, ma dai contadini. Questo movimento prese il nome di `populismo`, con lo scopo di istruire i contadini e sostituire lo Stato con delle comunità agricole. Presero successivamente il nome di `socialrivoluzionari`.

Lo sviluppo industriale portò in molti ad avvicinarsi al marxismo a causa delle conseguenze sociali.\
Si opponevano al populismo su quattro punti fondamentali:
- Sviluppo indotto dal capitalismo
- Rivoluzione democratico-liberale, e poi socialista
- La rivoluzione deve partire dal proletariato
- Coscienza rivoluzionaria e non il terrorismo come mezzo di lotta

I socialisti russi fondarono il `Partito operaio socialdemocratico russo`, diviso in:
- `Bolscevichi`, guidati da `Lenin`: volevano un partito formato da professionisti della politica. E doveva portare all'abolizione della proprietà privata e alla collettivizzazione dei mezzi di produzione. Venne quindi rinominato in `Partito comunista`
- `Menscevichi`, guidati da `Martov`: volevano creare un parito di massa sul modello di quello socialdemocratico tedesco. Sostenevano la necessità di riforme sociali e politiche. Le elezioni dovevano essere lo strumento democratico per raggiungere il potere

## Tre rivoluzioni

> ### 1905
>
> La guerra con il Giappone nel 1905 fece vivere alla Russia una grande crisi, che peggiorò ulteriormente le condizioni del popolo.
>
> Questo portò ad una pacifica processione a `San Pietroburgo` ma, davanti al Palazzo d'Inverno (residenza dello zar), l'esercito aprì il fuoco sui manifestanti.
>
> Le conseguenze furono rivolte e scioperi nelle fabbriche e nelle campagne, anche nella borghesia ora si formava un'opposizione allo zarismo.
>
> Venne fondato il `Partito Liberale Democratico Costituzionale`, venne eletto un Parlamento e, raggiunto il culmine della rivolta in ottobre, venne creato il `primo soviet dei lavoratori`, con a capo Trockij.

> ### Febbraio 1917
>
> Nel febbraio del 1917 gli operai di Pietrogrado insorsero in massa. A loro si unì l'esercito che si rifiutò di obbedire allo zar.
>
> Senza nessun sostenitore lo zar fu costretto ad abdicare e nacque così la repubblica.
>
> Questa rivoluzione si concluse rapidamente e con pochissime vittime.

Dopo la rivoluzione di febbraio si formarono due centri di potere:
- `Governo provvisorio`: presieduto dal principe L'vov che formalmente aveva il potere
- `Soviet di Pietrogrado`: formato da rappresentanti eletti nelle fabbriche e nell'esercito e dominato dai socialrivoluzionari e dai menscevichi. Questo svolgeva sempre più funzioni di direzione politica

Questo dualismo di poteri indebolì la Repubblica russa.

Entrambi volevano continuare la guerra, ma per motivi diversi:
- Il governo provvisorio pensava che la vittoria militare avrebbe rafforzato lo Stato e la borghesia
- Il soviet sosteneva invece che bisognava sconfiggere la Germania e l'Austria per difendere la rivoluzione

Mentre la soluzione dei problemi sociali ed economici per entrambi veniva rimandata alla fine della guerra.

Di ritorno dal suo esilio in Svizzera, Lenin presentò ai bolscevichi le cosiddette `Tesi di Aprile`, che affermavano tre idee fondamentali:
- Tutto il potere ai soviet
- La pace
- La terra ai contadini

Questo era ciò che volevano sentire le masse da cui ottenne molti consensi ma si allontanò ancora di più da tutti gli altri gruppi socialisti.

Dopo una fallimentare marcia su Pietrogrado nel settembre del 1917 i bolscevichi ottennero la maggioranza nei soviet di Pietrogrado e Mosca.

Lenin scrisse poi un saggio dove chiedeva ai bolscevichi di creare una `dittatura democratica`, dittatura in quanto oppressiva e democratica in quanto rappresentante della maggioranza del popolo.

> ### Ottobre 1917
> Le condizioni critiche della Russia portarono i bolscevichi a creare la `Guardia Rossa` e organizzare la rivoluzione, guidata da Trockij. Il 25 ottobre venne conquistato il Palazzo d'Inverno.\
> Questa fu una rivoluzione quasi senza spargimenti di sangue.\
> Il giorno dopo Lenin diede inizio al vero e proprio `potere sovietico`.

## La nascita dell'URSS

I primi decreti che vennero approvati furono:
- `Decreto sulla pace`: pace immediata senza annessioni territoriali
- `Decreto sulla terra`: proprietà privata abolita

Dopo le elezioni dell'`Assemblea Costituente`, sfavorevoli ai bolscevichi, questi dopo un solo giorno di attività la sciolsero.\
Questo evento causò una emigrazione di massa e preoccupò i governi dell'Intesa.

Ora la Russia doveva affrontare il problema della guerra, a questo proposito venne firmata la pace con i Tedeschi di `Brest-Litovsk`, che ebbe notevoli ripercussioni interne.\
Questa pace consisteva in:
- Cessione alla Germania delle regioni tra la Bielorussia e il Caucaso
- Indipendenza della Finlandia e dell'Ucraina
- Rinuncia ai Paesi Baltici e alla Polonia

Dal 1918 la Russia, grazie all'appoggio delle potenze occidentali, dovette fronteggiare una guerra civile, tra le armate bianche fedeli allo zar e le armate rosse fedeli al governo bolscevico.\
Si concluse con la vittoria di queste ultime e la morte dello zar e della sua famiglia.

La Russia dovette poi affrontare la Polonia che, approfittando della guerra civile, cercò di riappropriarsi di alcuni territori.

Venne creata la prima Costituzione sovietica, che prevedeva che il nuovo Stato fosse una repubblica federale, a cui si unirono altre province per formare l'URSS (Unione delle Repubbliche Socialiste Sovietiche).\
Con questo i bolscevichi resero fuori legge tutti gli oppositori del regime e venne reintrodotta la pena di morte.

A causa di una inflazione elevatissima, il governo fu costretto ad introdurre il cosiddetto `comunismo di guerra`, che prevedeva la nazionalizzazione della terra e il controllo totalitario sul commercio.\
Questo portò a delle sommosse da parte degli stessi contadini che supportarono la rivoluzione.\
Si andava affermando il centralismo di Lenin.

Con il X Congresso del Partito comunista il comunismo di guerra venne rimpiazzato dalla `NEP` (Nuova Politica Economica), sintetizzabile in:
- Permesso ai contadini di coltivare la terra per le loro necessità e vendere le eccedenze, dopo aver dato allo Stato una parte del raccolto
- Commercio spicciolo legalizzato per stroncare il mercato nero
- Lo Stato mantiene il controllo delle fabbriche più grandi

Questa politica riuscì a portare l'Unione Sovietica alla stabilità.

Venne poi proibito il frazionismo nel Partito, ovvero quando una decisione era presa era vincolante per tutti. L'URSS diventava sempre più uno Stato totalitario a partito unico.

## L'URSS di Stalin

Con l'imminente morte di Lenin, nel partito si aprirono lotte per la successione, tra `Stalin` e `Trockij`.

I due si differenziavano principalmente per:
- Gestione del partito: Trockij denunciava il regime centralizzato e autoritario
- Giudizio sulla NEP: Trockij sosteneva che questa favorisse i contadini e i commericianti a spese della classe operaia. Proponeva invece di accelerare l'industrializzazione, collettivizzare la terra e il controllo completo sull'economia da parte dello Stato.
- Valutazione della situazione politica internazionale e interna: Trockij voleva esportare la rivoluzione in Occidente, la `rivoluzione permanente`, Stalin invece voleva inizialmente concentrarsi nell'URSS, il `socialismo in un solo Paese`.

L'importanza di Stalin all'interno del partito (ne era diventato segretario generale) gli permise di essere il successore di Lenin. L'URSS stava venendo riconosciuta come Stato dai Paesi europei. Trockij e i suoi sostenitori furono espulsi dal partito.

Nel `1927` si verificò nell'URSS una grande crisi economica, causata dal fatto che la NEP favoriva le campagne e non le industrie. Venne quindi fissato il piano quinquennale per l'industria, un'industrializzazione forzata per ottenere quelle materie prime poi necessarie per la produzione di macchinari.

Questa industrializzazione forzata fu ottenuta comprimendo i consumi interni il più possibile. Mancava però personale nelle fabbriche che fosse qualificato, vennero quindi pagate persone provenienti dall'estero perché facessero da istruttori alle masse contadine ora in fabbrica. Per motivare gli operai venivano loro concessi premi o promozioni, venne anche introdotto lo `stachanovismo`, che aveva come fine il raggiungimento dei migliori risultati.\
Vennero fatti il secondo e il terzo piano quinquennale, ma quest'ultimo venne interrotto a causa della [seconda guerra mondiale][seconda-guerra-mondiale].

Durante questo periodo tutte le terre vennero confiscate e, di conseguenza, i contadini si ribellarono. Stalin decise quindi di eliminarli, dopo un processo sommario, oppure di deportarli in Siberia.

Durante gli anni Trenta in Russia ogni singolo oppositore al regime di Stalin veniva eliminato, e chi non veniva giustiziato veniva deportato nei campi di lavoro detti `gulag`.

L'URSS diventava ormai uno Stato totalitario:
- Culto del capo
- La storia veniva riscritta: gli errori e gli insuccessi venivano attribuiti a dei sabotatori

Ma, accanto al terrore, miglioravano i vari servizi dello Stato.

## L'arcipelago gulag

Diffusi soprattutto durante gli anni del regime di Stalin, venivano utilizzati per rinchiudere i prigionieri politici e gli oppositori.\
Inizialmente venivano posti lontano dalle città, come in Siberia, ma poi anche nelle vicinanze di Mosca.

I prigionieri venivano condannati senza un regolare processo e le confessioni venivano estorte con la tortura e le minacce.\
Il loro lavoro era il disboscamento, l'estrazione di minerali e la costruzione di infrastrutture. Il tutto al freddo, affamati e malati.

[seconda-guerra-mondiale]: La-seconda-guerra-mondiale.md
