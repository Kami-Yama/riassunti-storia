# La seconda guerra mondiale

## 1939-40: la *guerra lampo*

- `1 settembre 1939`: La Germania attacca la Polonia e la costringe alla resa nel giro di sole tre settimane
- `3 settembre`: La Francia e la Gran Bretagna dichiarano guerra alla Germania
- `17 settembre`: L'Unione Sovietica rivendicando i diritti garantiti dal *Patto Molotov-Ribbentrop* inizia l'occupazione della Polonia

La Polonia era dunque ora divisa tra le due potenze.

Nei mesi successivi l'Armata Rossa occupò: *Lituania*, *Lettonia* ed *Estonia*, che Stalin considerava indispensabili per la sicurezza dell'URSS.

Durante la fase di stallo successiva all'occupazione della Polonia la Germania ebbe modo di riorganizzare l'esercito e il `9 aprile 1940` attaccò *Danimarca* e *Norvegia*. In questo momento la Germania sembrava essere in grado di realizzare una `guerra lampo`, era infatti l'unico modo che potesse offrire la vittoria in quanto non aveva risorse necessarie per resistere ad una guerra di logoramento.

Appena un mese dopo Hitler decise di attaccare a sorpresa la Francia, passando attraverso *Belgio* e *Olanda*. I soldati Francesi e Inglesi riuscirono a malapena a imbarcarsi a `Dunkerque` per ritirarsi in Inghilterra.\
Il governo francese si ritrovò costretto a scendere a patti con la Germania, che aveva nel frattempo occupato tutto il Nord della Francia:
- La Francia centro-settentrionale restò sotto il diretto controllo tedesco
- Nella parte centro-meridionale venne costituito un `governo collaborazionista` con sede a Vichy

Mussolini, nonostante si fosse impegnato nel *Patto d'acciaio* ad aiutare la Germania in caso di guerra, dichiarò la `non belligeranza` in quanto l'esercito italiano era stato provato dalla guerra d'Etiopia. I successi della Germania però convinsero Mussolini che la guerra si sarebbe conclusa rapidamente e che sarebbe stato conveniente partecipare per ottenere dei vantaggi alla fine. L'Italia entrò perciò in guerra il `10 giugno 1940`.\
Questo si rivelò però un grande errore: l'esercito italiano era infatti del tutto impreparato ad affrontare il conflitto. Le armi erano arretrate e insufficienti, l'aviazione disponeva di pochi aerei, mentre la marina non disponeva di carburante a sufficienza.\
Il fallimento più grave fu l'`invasione della Grecia`, nell'ottobre del 1940, e solo un aiuto da parte dei Tedeschi consentì di proseguire la conquista.

Dopo la sconfitta della Francia, solo la Gran Bretagna poteva continuare la guerra contro la Germania. Nel `maggio 1940` venne eletto Primo ministro `Winston Churchill`. Hitler cercò di aprire le trattative di pace con la Gran Bretagna ma nessuno approvava le sue condizioni, si vide perciò costretto a continuare con le offensive.\
Con l'*operazione Leone marino* tra `agosto` e `settembre 1940` i Tedeschi tentarono lo sbarco sulle coste britanniche, ma era prima necessario affrontare la *RAF* (*Royal Air Force*) ovvero l'aviazione britannica. La *Luftwaffe* si scontrò perciò con essa nella cosiddetta `battaglia d'Inghilterra`.\
Nonostante Hitler fosse riuscito ad infliggere danni considerevoli ad alcune città inglesi, la RAF fece comunque subire pesanti perdite anche ai Tedeschi. Questo portò Hitler a rinunciare all'invasione. Si passò a questo punto ad una guerra di logoramento anche se il bilancio per i Tedeschi era comunque positivo:
- Erano state compiute conquiste strategicamente importanti
- L'Italia sebbene debole era al fianco di Hitler
- Si erano rafforzati i legami con il `Giappone` con il `Patto Tripartito`

## 1941: la guerra mondiale

Nella `primavera` del `1941` la Germania fu costretta a intervenire a sostegno dell'Italia nel `Nord Africa` e nei `Balcani`. L'Italia ora dovette rinunciare ad avere un ruolo autonomo all'interno della guerra.

In `giugno` Hitler, con il cosiddetto *piano Barbarossa*, invase la Russia in quanto:
- Riteneva i popoli slavi inferiori
- L'Unione Sovietica era la patria del comunismo
- La Russia era ricca di materie prime

Sebbene all'inizio la conquista, a cui partecipò anche l'Italia con il `CSIR` (Corpo di Spedizione Italiano in Russia), procedeva bene per Hitler con l'arrivo dell'inverno russo l'avanzata si arrestò e si passò anche qui ad una guerra di logoramento.

La politica espansionistica del Giappone degli anni Trenta lo mise in contrasto con la Gran Bretagna, la Francia e gli Stati Uniti per il controllo del Sud-Est asiatico. Strinse perciò con le potenze dell'Asse il Patto Tripartito, mentre con l'Unione Sovietica strinse un patto di neutralità.\
In `luglio`, approfittando della debolezza della Francia, il Giappone occupò l'*indocina francese*. Gli Stati Uniti di conseguenza bloccarono le esportazioni verso il Giappone, provvedimento pesantissimo per uno Stato povero di materie prime. Il Giappone allora entra in guerra e il `7 dicembre` attacca la base navale statunitense di `Pearl Harbor`.\
Il giorno successivo gli Stati Uniti e la Gran Bretagna dichiararono guerra al Giappone, che venne sostenuto da Germania e Italia.

Dopo anni di isolazionismo il presidente `Roosevelt` (ora alla terza elezione) si impegnò in senso opposto:
- Venne approvata una legge che garantiva a condizioni vantaggiose per quattro anni rifornimenti di materiale bellico ai Paesi antifascisti
- Redazione della `Carta Atlantica` in cui si affermano i princìpi di collaborazione tra gli Stati e di autodeterminazione dei popoli

L'attacco giapponese a Pearl Harbor indusse gli Stati Uniti ad abbandonare definitivamente l'isolazionismo.

## Il dominio nazista in Europa

Nel `1942` la Germania raggiunse la massima espansione, la quale voleva costruire una `nuova Europa` secondo una rigida politica gerarchica con al vertice la `Grande Germania`, composta dalla Germania stessa più altre regioni quali, ad esempio, l'Alsazia e la Lorena.\
All'interno di questo nuovo ordine la supremazia spettava alla "razza ariana", i popoli slavi erano semplicemente la manodopera necessaria per sostenere l'economia.

Agli Ebrei era invece riservato il completo sterminio, per il quale vennero creati più di novecento `lager`, cioè i campi di concentramento e di sterminio.\
Sempre nel `1942` venne messa in atto la cosiddetta `soluzione finale`, un vero e proprio `genocidio` che portò alla morte circa 6 milioni di Ebrei. Questo massacro viene definito *Olocausto* o, come preferiscono dirlo gli Ebrei stessi, *Shoah*.\
L'opposizione era fortemente proibita e per questo basti pensare alla `sollevazione del ghetto di Varsavia` dove, su 450.000 persone, i sopravvissuti furono solo 50.000.

La resistenza al nazismo non tardò a svilupparsi:
- In `Francia` guidata dal generale *de Gaulle*
- In `Iugoslavia` i partigiani comunisti di *Tito* cacciarono i Tedeschi senza nessun aiuto esterno
- Nella stessa `Germania` l'esercito organizzò un `attentato a Hitler`, che però fallì
- [In `Italia` la resistenza fu complessa e composta da contrasti politici profondi][resistenza-in-italia]

All'opposto della resistenza c'era il `collaborazionismo`, ovvero l'appoggio degli invasori da parte dei Paesi occupati, il cui esempio più clamoroso fu quello del norvegese `Vidkun Quisling`.

## 1942-43: la svolta

Tra il 1942 e il 1943, con l'entrata in guerra degli Stati Uniti, l'andamento del conflitto si spostò a vantaggio di questi e cominciarono anche le prime sconfitte per gli eserciti del Patto Tripartito.

La superiorità degli Alleati si manifestò anche nell'area dell'Atlantico dove gli Stati Uniti riuscirono a difendere dai Tedeschi la propria flotta che portava rifornimenti alla Gran Bretagna nella `battaglia dell'Atlantico`.\
Dopo questa vittoria i loro sforzi vennero diretti in Africa dove il generale inglese `Bernard Law Montgomery` guidò la controffensiva che culminò nella battaglia di *`El Alamein`*. Nel giro di qualche mese tutto il Nord Africa era nelle mani degli Alleati.

Nel `giugno 1942` la Germania lanciò un'offensiva alla Russia con l'obiettivo di conquistare le regioni del Caucaso, ricche di petrolio. A questa impresa partecipò anche l'ARMIR (Armata Italiana in Russia) a sostegno del precedente CSIR ma, anche questa volta, male equipaggiata.\
Nonostante gli iniziali successi da `luglio` cominciò la `battaglia di Stalingrado` che, dopo mesi di sanguinosi combattimenti, costrinse i Tedeschi alla resa.

Dopo i successi americani in Africa ci si poteva ora rivolgere all'Italia. Il primo passo fu l'occupazione dell'isola di *Pantelleria*, un mese dopo sbarcarono in *Sicilia* e, nel giro di un mese, occuparono tutta l'isola.\
Gli Anglo-Americani vennero accolti come liberatori e fecero precipitare i già pochi consensi al fascismo, diminuiti drasticamente dopo i vari insuccessi militari.\
La caduta definitiva del fascismo avvenne tra il `24` e il `25 luglio 1943` quando Mussolini venne messo in minoranza e fatto arrestare dal re.\
L'incarico di formare un nuovo governo venne affidato al maresciallo `Pietro Badoglio`.

Il `3 settembre` venne firmato l'`armistizio` con gli Alleati, ma né la popolazione né l'esercito ottennero informazioni sulla nuova situazione.\
La Germania reagì a questo occupando l'Italia centrale e settentrionale che venne affidata a Mussolini, nel frattempo liberato dalla prigionia del *Gran Sasso*, il quale costituì la `Repubblica Sociale Italiana` con capitale a Salò. Cominciava ora la lotta per la liberazione.

## 1944-45: la vittoria degli Alleati

Nel `1944` gli eserciti Alleati proseguirono la loro avanzata:
- In Italia liberarono *Roma* e i Tedeschi furono costretti ad arretrare verso Nord lungo la *linea gotica*
- Nell'area del Pacifico gli Stati Uniti costrinsero progressivamente il Giappone ad abbandonare tutti i territori occupati
- Sul fronte orientale l'Armata Rossa, dopo aver liberato il territorio russo dai nazisti, proseguì verso l'Europa centrale e i Balcani

Sempre nello stesso anno per gli Alleati si aprì un nuovo fronte oltre a quello italiano: la Normandia.\
Con l'*operazione Overlord* tra il `5` e il `6 giugno` sotto il comando del generale `Dwight Eisenhower` l'esercito americano effettuò lo `sbarco in Normandia`. Il vantaggio dato dal fatto che i Tedeschi si aspettavano lo sbarco a *Calais*, insieme alle truppe inviate da de Gaulle e al secondo sbarco effettuato in Provenza (*operazione Dragoon*) consentì agli Alleati di liberare completamente la Francia per la metà di settembre.

Tra il `1944` e il `1945` la Germania fu continuamente sottoposta a bombardamenti da parte degli Alleati, ma questo non fermò Hitler che anzi ordinò la mobilitazione totale.\
Nella primavera del `1945` però le truppe alleate riuscirono ad entrare in Germania, mentre l'Armata Rossa entrò in Austria e si spinse fino a Vienna. Negli stessi giorni l'Italia veniva liberata e i Tedeschi iniziavano la ritirata.\
Il `30 aprile` Hitler si suicidò insieme ad altri capi nazisti proprio mentre i Russi entravano a Berlino. Il suo successore firmò il `7 maggio` la `resa senza condizioni`.

Se la guerra era ora finita in Europa lo stesso non si può dire per il Pacifico, dove il Giappone resisteva facendo anche ricorso ai *kamikaze*, ma niente poteva ormai ribaltare le sorti del conflitto. La resa non era però vicina, il nuovo presidente statunitense `Harry Truman` decise di piegare definitivamente il Giappone utilizzando la `bomba atomica`:
- Il `6 agosto 1945` venne quasi completamente rasa al suolo `Hiroshima`
- Il `9 agosto` fu il turno di `Nagasaki`

Il Giappone si trovò costretto a firmare una `resa senza condizioni` il `2 settembre`.\
Era dunque ora finita la seconda guerra mondiale, il cui bilancio conclusivo fu di circa `50 milioni di morti`, oltre a innumerevoli feriti e dispersi.

## Dalla guerra totale ai progetti di pace

Con la prima guerra mondiale si sperimentò un nuovo tipo di conflitto: la `guerra totale`.\
Al contrario della prima però la seconda coinvolse come mai prima d'ora la popolazione civile: non esisteva più un fronte.\
Una volta finita la guerra molti Stati si ritrovarono distrutti dall'inflazione che, combinata con la distruzione fisica dei vari territori, portò intere popolazioni alla fame.

La seconda guerra mondiale fu una `guerra tecnologica`, alcune novità furono:
- Il `radar`
- Uso su larga scala dei sottomarini e dei carri armati
- Bombardamento aereo
- `Bomba atomica`
- Ampio ricorso alla manodopera femminile

Questa fu anche una `guerra ideologica`, vennero cioè sostenute con vigore le *motivazioni ideologiche* dei vari Stati attraverso mezzi di comunicazione come la radio e il cinema.

Ancora prima che finisse la guerra, nell'`agosto 1941`, gli Stati Uniti (con *Roosevelt*) e la Gran Bretagna (con *Churchill*) firmarono la `Carta Atlantica` che stabiliva in otto punti alcuni princìpi generali, simili ai Quattordici punti di Wilson, da applicare alla fine del conflitto.\
Nel `gennaio 1942` 26 Paesi si unirono nelle `Nazioni Unite`.

Verso la fine del 1943 la guerra era ormai a favore degli Alleati vennero perciò intensificati i contatti tra Gran Bretagna, Stati Uniti e Unione Sovietica. Vennero svolte diverse conferenze riguardo al futuro assetto del mondo:
- `Conferenza di Teheran` (`novembre-dicembre 1943`):
  - Sbarco in Normandia
  - Creazione di un'organizzazione che garantisse la pace mondiale
- `Conferenza di Yalta` (`febbraio 1945`):
  - Divisione della Germania tra Gran Bretagna, Stati Uniti, Unione Sovietica e Francia
  - Scioglimento dell'esercito tedesco
  - Perseguimento giudiziario dei criminali nazisti
  - Pagamento da parte della Germania dei danni di guerra
  - Diritto per i Paesi liberati di autodeterminare il proprio futuro politico
- `Conferenza di Potsdam` (`luglio-agosto 1945`):
  - Riconosciuti territori a Polonia e Unione Sovietica

Con quest'ultima conferenza cominciò a sgretolarsi la solidarietà tra Stati Uniti e Unione Sovietica, rivalità che esploderà nella cosiddetta *guerra fredda*.

## La guerra e la Resistenza in Italia dal 1943 al 1945

Dopo l'armistizio l'Italia era divisa politicamente in:
- Centro-Nord: `Repubblica di Salò`, fondata da Mussolini e sostenuta dai Tedeschi
- Sud: `Regno d'Italia`, appoggiato dagli Alleati

Questa divisione portò confusione tra gli Italiani che non sapevano più a chi ubbidire.\
Nacque dunque la `Resistenza`.

Questo fu un fenomento molto complesso nel quale si intrecciarono diversi conflitti:
- *guerra patriottica* per liberare il Paese dai Tedeschi
- *guerra civile* tra i partigiani e i fascisti della Repubblica di Salò
- *guerra di classe* condotta dai comunisti contro i sostenitori del fascismo

Tra `settembre` e `dicembre 1943` si formarono diverse bande partigiane di cui facevano anche parte i cosiddetti *renitenti alla leva*, ovvero coloro che non avevano risposto alla chiamata alle armi della Repubblica.\
Queste bande agivano con sabotaggi, azioni di disturbo e attentati a cui i Tedeschi rispondevano con feroci rappresaglie.\
Alcuni gruppi tra i più importanti furono:
- Le *Brigate Garibaldi*, costituite per lo più da comunisti
- Le *Brigate Matteotti*, da socialisti
- Le *Brigate del Popolo*, da democristiani

Esistevano anche le cosiddette formazioni *autonome* che rifiutavano la sottomissione a qualsiasi partito, erano composte per la maggior parte da militari.

Per coordinare l'azione dei partigiani venne costituito il `CLN` (`Comitato di Liberazione Nazionale`), al Nord si costituirono diversi CLN locali, il principale dei quali fu però quello di Milano: il `CLNAI` (Comitato di Liberazione Nazionale dell'Alta Italia).

Gli esponenti del CLN erano molto divisi sul futuro dell'organizzazione politica italiana.\
Comunisti e socialisti ritenevano la monarchia colpevole di gravi colpe, quali la presa del potere di Mussolini e l'entrata in guerra, ritenevano quindi opportuno la creazione di una Repubblica. Cattolici e liberali preferivano invece mantenere la monarchia, questa era anche la soluzione preferita degli Alleati.\
L'allora segretario del Partito comunista `Palmiro Togliatti` dichiarò quindi che per il momento era necessario unire tutte le forze per liberare l'Italia, poi una volta finita la guerra si sarebbe deciso il futuro dell'Italia attraverso un referendum.\
Questa proposta nota come `svolta di Salerno` permise di raggiungere un compromesso tra le varie tendenze presenti in Italia.\
Il re accettò la proposta e nominò suo figlio `Umberto` provvisoriamente `Luogotenente Generale del Regno`.

Nel `giugno 1944` Roma venne liberata, Badoglio si dimise e al suo posto andò `Ivanoe Bonomi`.\
Gli obiettivi del nuovo governo erano:
- La defascistizzazione dello Stato
- L'aiuto ai resistenti del Nord
- La massima autonomia amministrativa possibile dagli Alleati

Questo piano non venne pienamente attuato per mancanza di una unità d'azione.\
Nel frattempo la Repubblica di Salò dimostrava la sua debolezza, si reggeva infatti solo grazie al supporto dei nazisti.

Nel `novembre 1943` venne ordinato che tutti gli Ebrei venissero internati in campi di concentramento nazionali, prima di essere mandati nei lager tedeschi. Si salvarono solo quelli residenti nelle regioni già liberate dagli Alleati.\
I campi di concentramento più importanti erano:
- Quello di `Fossoli`, realizzato inizialmente per rinchiudere i prigionieri di guerra
- La `Risiera di San Sabba`, un complesso di magazzini di riso risalente all'epoca austro-ungarica

Nel `1944` il numero di partigiani aumentò considerevolmente e la loro azione divenne particolarmente incisiva, in diverse zone vennero formate delle `repubbliche partigiane`.\
Alcune città, come Firenze, vennero liberate senza l'intervento degli Alleati. Intanto continuavano le rappresaglie dei Tedeschi che portarono a stragi quali quella delle `Fosse Ardeatine` e quella di `Marzabotto`.

Il momento più difficile per la resistenza fu l'inverno tra il 1944 e il 1945, la marcia delle truppe alleate si arrestò infatti sulla *linea gotica* e non continuò fino alla  tarda primavera.\
Quando le operazioni ripresero in aprile, con un equipaggiamento ora migliorato, si riuscì a sfondare la linea gotica e vennero liberate città come *Genova* e *Milano* il `25 aprile`.\
Mentre i Tedeschi si ritiravano anche `Mussolini` decise che non gli rimaneva che la fuga, ma il `28 aprile` venne riconosciuto e fucilato dai partigiani, insieme alla sua compagna venne poi appeso per i piedi a piazzale Loreto, a Milano.\
Due giorni dopo si suicidò Hitler. Finiva così la guerra in Europa.\
In alcune zone d'Italia però la lotta armata non finì subito e anzi andò avanti per anni, portandosi dietro una scia di esecuzioni sommarie che uccisero ulteriori migliaia di persone.

[resistenza-in-italia]: #la-guerra-e-la-resistenza-in-italia-dal-1943-al-1945
