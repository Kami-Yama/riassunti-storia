# Le origini della guerra fredda

## Gli anni difficili del dopoguerra

Le vittime della [seconda guerra mondiale][seconda-guerra-mondiale] furono circa 50 milioni.\
L'Europa uscì dalla guerra in condizioni disastrose:
- `Economia`: le industrie erano state per la maggior parte distrutte, mancavano le materie prime e il denaro necessario alla ripresa
- Molte `città` erano state devastate dai bombardamenti e numerose erano le persone rimaste senza casa
- `Agricoltura`: i beni alimentari erano ovunque razionati, con il conseguente sviluppo del mercato nero.\
  In tutta l'Europa si pativa la fame.

Le due `superpotenze`, Stati Uniti e Unione Sovietica, dominavano in economia e in campo militare.\
Era perciò necessario trovare un accordo che prevenisse il verificarsi di un'altra guerra.\
Il `24 giugno 1945`, con l'*Accordo di San Francisco*, venne quindi fondata l'`ONU` (Organizzazione delle Nazioni Unite), con sede a New York nel *Palazzo di Vetro*.\
L'obiettivo era lo stesso della [Società delle Nazioni][societa-delle-nazioni], ma stavolta l'impegno americano non sarebbe mancato.

L'ONU fu espressione di due diverse concezioni:
- `Utopistica`: si richiamava ai princìpi di libertà dei popoli e di uguaglianza fra le nazioni sotenuti da Wilson dopo la [prima guerra mondiale][prima-guerra-mondiale].\
  Questo aspetto è presente nell'`Assemblea Generale` che ha l'obiettivo di adottare delle risoluzioni non vincolanti a maggioranza semplice
- `Realistica`: espressione della visione di Roosevelt che riteneva necessario, per governare il mondo, la costituzione di un direttorio formato dalle potenze vincitrici.\
  Questo aspetto è presente nel `Consiglio di Sicurezza`, un organo costituito da 15 membri: 5 permanenti (USA, URSS, Gran Bretagna, Francia e Cina) e 10 eletti a turno.\
  Questo organo, al contrario dell'Assemblea Generale, può, se ritiene necessario, adottare decisioni vincolanti e decidere l'intervento armato dei *Caschi blu*, l'esercito dell'ONU.

Ispirato al principio di solidarietà è il lavoro svolto dalle varie agenzie dell'ONU:
- `FAO` (alimentazione e agricoltura), con sede a Roma
- `UNESCO` (istruzione e cultura), con sede a Parigi

Fra il luglio e l'ottobre `1946` si svolse a Parigi la *Conferenza per la pace*. Non fu tuttavia possibile trovare degli accordi per la divisione della Germania, venne cos' divisa in due parti corrispondenti ai territori occupati dagli eserciti:
- A ovest nacque uno Stato democratico, la `Repubblica Federale Tedesca`
- A est nacque uno Stato comunista, la `Repubblica Democratica Tedesca`

Anche Berlino venne divisa in due:
- `Berlino Est`, controllata dai Sovietici
- `Berlino Ovest`, formata dalle tre zone della città controllate da Americani, Inglesi e Francesi

L'`Austria` tornò a essere indipendente, ma fino al 1955 restò occupata da Sovietici, Inglesi, Francesi e Americani.\
L'`Unione Sovietica` recuperò alcuni territori persi con la [prima guerra mondiale][prima-guerra-mondiale].\
L'`Italia` perse tutte le colonie e cedette alla Iugoslavia la Dalmazia e l'Istria.\
`Trieste` fu divisa in due zone, controllate da Anglo-Americani e Iugoslavia, tornò all'Italia nel `1954`.\
Il `Giappone` restò occupato militarmente dagli Americani fino al `1951`.

Le occupazioni militari determinarono il tipo di Stato che sarebbe nato successivamente:
- Dai territori Anglo-Americani Stati democratici
- Dai territori dell'Armata Rossa Stati sotto l'influenza sovietica

Tra il `1945` e il `1948` Stalin impose il sistema comunista a tutti i Paesi dell'Europa orientale, che divennero così `Stati satelliti` dell'Unione Sovietica.\
In questo periodo viene fondato il *Cominform*, che avrebbe dovuto organizzare l'azione dei partiti comunisti europei.\
L'Unione Sovietica riuscì ad ottenere notevoli vantaggi economici dai Paesi controllati alla fine della guerra:
- Richiese il pagamento dei danni di guerra ai Paesi contro cui aveva combattuto
- Requisì i beni appartenuti ai cittadini tedeschi e i beni confiscati agli Ebrei o ad altri cittadini
- Impose il pagamento del trasporto delle truppe e del loro mantenimento

## La divisione del mondo

Dopo la guerra le differenze tra i Paesi dell'Occidente e l'Unione Sovietica non potevano più essere nascoste.\
Truman, preoccupato per la rapidità con cui il comunismo si diffondeva, fece creare un programma di aiuti diretti all'Europa: il `piano Marshall`, in quanto sosteneva che il comunismo si diffondeva grazie alla grave situazione economica (la `dottrina Truman`).

Questo piano, durato dal `1948` al `1951`, venne inizialmente proposto anche all'Unione Sovietica, ma questa rifiutò e con essa anche tutti gli Stati sotto l'influenza sovietica. Stalin non voleva mostrarsi sottomesso agli Stati Uniti.\
Nel `1949` venne fondato il `COMECON` (Consiglio di mutua assistenza economica), con l'obiettivo di costituire una grande alleanza economica dei Paesi comunisti.\
Sempre nello stesso anno venne fondata la `Repubblica Popolare Cinese` con a capo `Mao Zedong`, alleata inizialmente con l'Unione Sovietica ma non per molto date le differenze riguardo l'applicazione del comunismo.

Il piano Marshall aveva rafforzato i legami dei paesi dell'Europa occidentale con gli Stati Uniti.\
Venne perciò, nel `1949`, firmato il `Patto Atlantico`, che stabiliva la creazione di una nuova alleanza militare: la `NATO` (*North Atlantic Treaty Organization*).\
Nel `1955` anche i Paesi comunisti si unirono in un'alleanza militare: il `Patto di Varsavia`.

Il mondo era ormai diviso in due blocchi contrapposti:
- Quello `occidentale`, guidato dagli Stati Uniti, caratterizzato da un'economia capitalista e da un'organizzazione politica liberale
- Quello `comunista`, guidato dall'Unione Sovietica, caratterizzato da un'economia controllata dallo Stato e da un'organizzazione politica totalitaria

Era l'inizio di una guerra combattuta con le armi della diplomazia, dell'economia e dell'ideologia: la `guerra fredda`.\
Questa guerra rimase *fredda* anche a causa del cosiddetto `equilibrio del terrore`, dalla paura di una nuova guerra catastrofica.\
Entrambe le superpotenze erano in gara per vedere chi riusciva a produrre le armi atomiche più potenti e più precise.

## La grande competizione

Il piano Marshall stimolò l'unione dell'Europa, per esempio abbattendo le barriere doganali per favorire la circolazione delle merci, di conseguenza ne avrebbero tratto beneficio il commercio internazionale e l'economia americana.\
Il primo passe verso quest'unione fu nel `1951` la costituzione della `CECA` (Comunità Europea del Carbone e dell'Acciaio), con obiettivo il coordinamento della produzione e dei prezzi in un settore di grande importanza.\
Il successo della CECA spinse i governi a cercare una soluzione più generale: nel `1957` venne firmato da sei Stati europei (Francia, Italia, Germania federale, Belgio, Paesi Bassi e Lussemburgo) il `Trattato di Roma` che istituiva la `CEE` (Comunità Economica Europea).\
Lo scopo era quello di creare il `MEC` (Mercato Comune Europeo), con il graduale abbattimento delle dogane per arrivare alla libera circolazione di persone e merci.

USA e URSS si presentavano come i campioni di opposte ideologie a cui ogni altro Paese del mondo avrebbe dovuto decidere con chi schierarsi.\
Molte nuove nazioni formate dopo la decolonizzazione vennero più o meno forzate nell'essere incluse in una o nell'altra sfera di influenza.\
Tuttavia alcuni Stati decisero di rimanere neutrali. Alla `Conferenza di Bandung` nel `1955` parteciparono molti Paesi tra cui l'`India` e la `Iugoslavia`. Nacque così il `movimento dei non allineati`, cioè tutti quegli Stati che non si schieravano né con gli USA né con l'URSS.

La prima grave crisi data dai contrasti USA-URSS durante la guerra fredda riguardò `Berlino`. Una parte era controllata dalle potenze occidentali, ma si trovava comunque interamente nella Germania comunista. Nel `giugno 1948` i Sovietici bloccarono tutte le vie d'accesso alla città nella speranza che gli Occidentali la abbandonassero.\
Gli Americani allora cominciarono a rifornire la loro parte tramite un ponte aereo. Dopo circa un anno i Sovietici rimossero il blocco in quanto si era rivelato inutile.

La seconda crisi esplose in Asia: la `guerra di Corea` (`1950-53`).\
Alla fine della [seconda guerra mondiale][seconda-guerra-mondiale] la Corea era stata divisa in:
- `Corea del Nord`, guidata da un governo comunista
- `Corea del Sud`, alleata agli Americani

Ma entrambe rivendicavano la sovranità della totalità del territorio nazionale.\
Dopo alcuni incidenti di frontiera la Corea del Nord aggredì quella del Sud, intervenne quindi l'esercito Americano autorizzato dall'ONU. Quest'ultimo però sorpassò il confine a sua volta e, di conseguenza, la Cina inviò anch'essa un esercito in Corea.\
Nel 1951 Truman decise di iniziare delle trattative.\
La guerra terminò nel `1953` con la riaffermazione del vecchio confine del 38° parallelo.

## La Comunità Europea

[prima-guerra-mondiale]: La-prima-guerra-mondiale.md
[seconda-guerra-mondiale]: La-seconda-guerra-mondiale.md
[societa-delle-nazioni]: La-prima-guerra-mondiale.md#società-delle-nazioni
