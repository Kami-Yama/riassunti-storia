# Le radici del Novecento

## Che cos'è la società di massa

La `massa` è un insieme di individui in cui il singolo non conta più: è il *gruppo* il nuovo soggetto politico e civile.

Nella `società di massa` i cittadini vivono nelle città e non fanno più parte di piccole comunità solidali ma dello Stato, dei partiti, dei sindacati e le altre organizzazioni di massa.

Non viene più prodotto ciò che viene consumato, ma gli individui comprano ciò di cui hanno bisogno con i ricavi del loro lavoro dipendente.

I comportamenti quotidiani si uniformano, lo stile di vita un tempo esclusivo di alcune classi sociali si diffonde alla maggioranza della popolazione.

La società di massa è stata la conseguenza, in positivo e in negativo, della `seconda rivoluzione industriale`.

Con la `terza rivoluzione industriale` (dopo la [seconda guerra mondiale][seconda-guerra-mondiale]) avrà luogo il fenomento della *globalizzazione* che, con la società di massa, fa parte dello stesso processo di uniformare e omogeneizzare le persone.

Venne introdotto in quasi tutti i paesi dell'Europa nella prima parte del Novecento il `suffragio universale maschile`, in `Italia` nel `1912`.\
Ora, dunque, i movimenti politici dovevano conquistare molti più elettori si andò perciò formando il modello del `partito politico di massa`.

Sorsero anche le `organizzazioni sindacali` a livello nazionale, sorpassando le tradizionali associazioni di mestiere locali, un esempio sono le *Trade Unions* inglesi.

Queste organizzazioni utilizzavano lo `sciopero` come strumento per dare agli operai ciò che chiedevano, come l'aumento dei salari e la riduzione degli orari di lavoro.

Oltre alla diffusione dell'illuminazione elettrica, dell'acqua potabile e delle automobili si diffusero i cosiddetti *`mass media`*, ovvero i mezzi di comunicazione di massa.\
Fu proprio la `stampa quotidiana` e `periodica` a incrementare le vendite: nacquero infatti molte nuove testate e aumentarono i lettori.

Assunse un ruolo importantissimo nell'economia il `settore terziario`.

L'`istruzione` non venne più considerata un bene elitario ma un'opportunità da offrire a tutti i cittadini.\
Finanziata e organizzata dallo Stato la scuola divenne obbligatoria e gratuita per contrastare l'analfabetismo.

## Il dibattito politico e sociale

Il dibattito ideologico si spostò sui grandi problemi causati dalla rivoluzione industriale, sulla *questione sociale*.\
Si erano formate quattro correnti di pensiero:
- I `conservatori` ritenevano che tutte le agitazioni popolari dovessero essere represse con la forza e che la diffusione della scolarizzazione potesse compromettere i privilegi delle classi più potenti
- I `liberali` esaltavano il valore della libertà e dell'iniziativa economica individuale, chiedendo allo Stato di astenersi dall'intervenire nell'economia
- I `socialisti` sostenevano che una società più giusta dovesse nascere dalle lotte dei più oppressi: agricoltori e operai
- La `Chiesa` condannava sia il socialismo sia il libero mercato

Con l'avvento del Novecento in tutti i paesi europei sorsero i partiti socialisti, il primo a formarsi fu l'`SPD` (*es-pe-de*), il *Partito Socialdemocratico Tedesco* nel `1875`.\
In `Italia` venne fondato nel `1892` il *Partito dei lavoratori italiani*, qualche anno dopo assunse però il nome di *Partito Socialista Italiano*.\
In `Gran Bretagna` nacque nel `1906` il *Partito Laburista*.

Tutti questi partiti facevano capo alla `Seconda Internazionale Socialista`, fondata nel `1889`.\
Questa organizzazione stabilì la limitazione della `giornata lavorativa a otto ore` e la proclamazione di una giornata mondiale di lotta per il `primo maggio` di ogni anno.\
Ambiva inoltre a creare una *federazione di partiti nazionali* autonomi e sovrani.\
A dominare ideologicamente la Seconda Internazionale fu il marxismo, si delinearono però due tendenze:
- Quella `revisionista` o `socialdemocratica`, che rifiutava la rivoluzione e sosteneva fosse invece necessaria un'azione democratica e riformista da parte della classe operaia
- Quella `ortodossa` o `rivoluzionaria`, che sosteneva invece la raggiunta di una società senza classi attraverso una rivoluzione violenta

In Francia all'interno del movimento operaio si formò una tendenza detta `sindacalismo rivoluzionario`.\
Questo mirava all'addestramento delle masse operaie alla lotta, e lo sciopero non era altro cheil culmine della lotta.

Papa `Leone XIII` cercò di formulare una proposta sociale coerente con la Chiesa.\
Nel `1891` venne pubblicata l'enciclica *`Rerum Novarum`* che sosteneva:
- La `denuncia degli eccessi del capitalismo`: viene condannato il liberismo
- La `condanna delle teorie socialiste e collettivistiche`: sostiene il diritto alla proprietà privata
- L'`invito allo Stato a intervenire` per evitare scontri tra operai e padroni
- La `condanna della lotta di classe`: esortata la collaborazione tra operai e padroni

Negli ultimi anni dell'Ottocento emerse una tendenza politica definita *`democrazia cristiana`*, occorreva per i democratici cristiana creare un partito democratico che si ispirasse ai valori del cristianesimo.\
Solo nel `1919` fu però abrogato il *non expedit*, che proibiva la costituzione di un partito da parte di cristiani, e venne fondato il *`Partito Popolare Italiano`* da `Luigi Sturzo`.

Venne però condannato da Pio X il cosiddetto `modernismo`, che si proponeva di reinterpretare la dottrina cattolica in chiave moderna.

Per ribellarsi ai salari minori a parità di lavoro, all'esclusione da funzioni dirigenziali e di responsabilità e alla mancanza del diritto di voto le donne, dapprima negli Stati Uniti e in Inghilterra, si organizzarono in movimenti detti delle `suffragette`.\
Il movimento femminista mirava, insomma, alla completa parità tra uomo e donna.

## Nazionalismo, razzismo, irrazionalismo

### Nazionalismo

L'idea di nazione che si era diffusa già dalla prima metà dell'Ottocento, divenne man mano sempre più reazionaria e militaresca.\
Il `nazionalismo` si diffuse in Europa ma assumendo caratteristiche diverse:
- `Nazionalismo panslavista russo`: sostenere l'espansione russa fino ad inglobare tutte le terre slave
- `Nazionalismo francese`: lotta contro ogni diversità interna (specialmente gli Ebrei)
- `Nazionalismo italiano`: rivendicazione delle terre irredente, come il Trentino
- `Nazionalismo tedesco`: *pangermanesimo*, ovvero il dominio su tutte le terre di lingua tedesca, esaltazione della razza ariana

Per affrontare il dilagare dell'antisemitismo in Europa venne fondata l'`Organizzazione Sionista Mondiale`, con lo scopo di dare una patria agli Ebrei in Palestina.

### Razzismo

Il razzismo consiste nel ritenere che esistano razze superiori ad altre, e che la razza superiore abbia il diritto-dovere di sottomettere le altre.\
Anche se il razzismo sosteneva (a torto) di affondare le proprie radici nella scienza il suo successo fu legato a un'isteria collettiva che si diffuse in Europa tra Ottocento e Novecento.\
Si diffuse grazie ai mezzi della società di massa.

### Irrazionalismo

In ambito culturale al [positivismo][positivismo] subentrò l'`irrazionalismo`, caratterizzato dalla volontà di andare al di là della scienza.\
Venne sostenuto da scienziati come `Sigmund Freud`, i quali sostenevano che bisognasse affidarsi all'intuizione per comprendere a pieno la realtà.

Questa atmosfera di crisi che andava contro l'ottimismo positivistico si è soliti a definirla `decadentismo`.

## L'invenzione del complotto ebraico

Un tipo particolare di razzismo è quello che attribuisce agli ebrei la volontà di comandare sulle razze superiori, tuttavia si riteneva che non potessero avere le qualità morali e fisiche per diventare una razza dominante e fosse loro necessario quindi ottenere questa posizione con l'inganno e con `attività segrete`.

Vennero creati a questo scopo, all'inizio del Novecento, i *`Protocolli dei Savi di Sion`*, un libro che avrebbe dovuto contenere i piani di conquista del mondo degli Ebrei.

Questo libro però non si tratta di altro che un `plagio` di un altro libro.\
Sarebbe stato commissionato dalla `polizia segreta russa` per giustificare la politica antiebraica della Russia.

Si diffuse molto facilmente grazie alla già esistente "cospirazione ebraica mondiale", che aveva precise funzioni:
- `Esplicativa`: tutta la storia viene spiegata attraverso la demonizzazione di un eterno nemico, per così dare un senso alla complessità storica
- `Difensiva`: rivelare i segreti dei nemici attraverso le loro stesse parole è il miglior modo di sconfiggerli
- `Giustificatrice delle violenze`: giustificare la loro persecuzione
- `Politica`: viene costruito il nemico assoluto, contro cui tutto è concesso

Serviva, in fin dei conti, per trovare negli Ebrei la causa di ogni evento le cui reali cause siano indeterminabili o vaghe.

## Il sogno sionista

[seconda-guerra-mondiale]: La-seconda-guerra-mondiale.md

[positivismo]: https://github.com/alex-sandri/riassunti-italiano/blob/main/Positivismo.md
